Dacu tetteffẓeḍ a εemmi? D llazuq n yilindi.
Awal am usekfel n weẓru, mi tekkseḍ yiwen, ad d-yeɣli wayeḍ.
W'ur nuriw yugad nnger, win yurwen yeṛwa amdegger
Yebɣa ad tt-yeẓẓeg ur turiw.
D lqella n yirgazen i k-yerran a bu txutam d argaz.
Ibeddel adrum s weɣrum.
Win i wumi teεreq tikli n tsekkurt, ad yetbeɛ tin n tyaziḍt.
tikli n tyaziṭ tɛerq-as, tin n tsekkurt ur as yezmir
Adfel yekkat deg udrar, ssem-is di sswaḥel.
Aḥeqqar kkes-as, nneɣ ernu-y-as
Efk-as i weqjun tiremt, neɣ eǧǧ-it mebla imensi.
Acu i k-ixuṣṣen ay aεeryan? D tixutam.
Ulac aseḍsu ma huddent tuɣmas, ulac ṣṣber ur nesɛi tilas, ulac wi yemmuten yegla s wayla-s.
Yessers uḥeddad tafḍist irfed-itt mmi-s
Ad k-yeǧǧ Ṛebbi a ccix d amuḍin ar d-tebdu tyaziḍt-inu.
Azduz ddaw teslit, tislit tegguma ad tenṭeq.
Ur yezmir yiwen ad yeffer iṭij s uɣerbal.
Ljerḥ yeqqaz iḥellu, yir awal yeqqaz irennu.
Rregmat d-awal kan, tisusaf d aman kan.
D lemεanda n tnuḍin i yenɣan argaz ur nuḍin.
Acbayli yerreẓ, zzit iɛelleq.
Ticraḍ s yidammen.
Xedmeɣ lxir, yuɣal iyi-d d ixmiṛ.
Aḍar ma inuda, ad d-yawi lada.
Aḍar ma inuda, ad d-yawi lada neɣ ad d-yawi amedya.
Efk-as ad yečč yizem, ad d-yas wass d netta ara k-yeččen.
Amger s amger, ddunit ad tenger.
Izem d Mḥend i t-yenɣan, cciɛa-s d Abu Sellan.
Ala aɣyul i inekkṛen laṣel-is.
Nnan-as i userdun, anwa i d baba-k? Yenna-yasen, jeddi d aεudiw.
Tenna-yas ttejra i tgelzimt tenɣiḍ-iyi. Terra-yas : "afus-iw seg-m i d yekka".
Yenna-yas weɣyul : eǧǧ-iyi kan ad serseɣ icenfiren-iw ɣef temẓin.
Mer lliɣ d win yessnen, yettak-d ugudu lexrif?
Win ifehmen yefhem, win ur nefhim ara yewhem.
Lfahem ad ifhem, aɣyul ad iwhem.
Ddunit am uxxam bu snat tewwura, ekk ssya teffɣeḍ syihin.
Aεebbuḍ ṛɣib, win i t-itebεen ur iseεεu ara aḥbib.
Aɣyul mi yenti yiger, mkul ass ad yesniger.
Efk-iyi yelli-k, ternuḍ-i lεula-s d yirden.
Ciṭ i terwiḥt, ciṭ i telwiḥt.
Win mi yekkes baba-s atan deg irebbi n yemma-s, win mi yekkes yemma-s, atan deg ugudu nnḍent-as.
